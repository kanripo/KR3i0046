# -*- mode: mandoku-view; -*-
#+TITLE: 蟹譜
#+DATE: 2015-08-24 23:18:54.152540
#+PROPERTY: ID KR3i0046
#+PROPERTY: BASEEDITION WYG    
#+PROPERTY: JUAN 提要
<pb:KR3i0046_WYG_000-1a>¶
欽定四庫全書　　　　　子部九¶
　蟹譜二卷　　　　　　　譜録類三(草木禽魚之/屬)¶
　　提要¶
　　　　(臣/)等謹案蟹譜宋傅肱撰肱字子翼其自署¶
　　　　曰怪山陳振孫謂怪山乃越州之飛來山則¶
　　　　㑹稽人也其書分上下兩篇前有嘉祐四年¶
　　　　自序而下篇貪化一條又引神宗時大臣趙¶
　　　　姓者出鎮近輔事而諱其名考之宋史惟神¶
<pb:KR3i0046_WYG_000-1b>¶
　　　　宗熈寧初樞宻使參知政事趙槩嘗出知徐¶
　　　　州似即其事則嘉祐當為元祐之訛然書録¶
　　　　解題載是序亦作嘉祐四年而趙槩為北宋¶
　　　　名臣不容著貪墨聲或刋本神字誤也書中¶
　　　　所録皆蟹之故事上篇多採舊文下篇則其¶
　　　　所自記詮次頗見雅馴所引唐韻十七條尤¶
　　　　足備考証盖其時孫愐原本尚存故肱猶及¶
　　　　見之云¶
<pb:KR3i0046_WYG_000-2a>¶
　蟹畧四卷¶
　　　　(臣/)等謹案蟹略四巻宋髙似孫撰似孫有剡¶
　　　　録已著録是編以傅肱蟹譜徴事大略因别¶
　　　　加裒集巻一曰蟹原蟹象卷二曰蟹鄉蟹具¶
　　　　蟹品蟹占卷三曰蟹貢蟹饌蟹牒卷四曰蟹¶
　　　　雅蟹志賦咏每門之下分條記載多取蟹字¶
　　　　為目而系以前人詩句俞文豹吹劍録嘗譏¶
　　　　其以林逋草泥行郭索雲木呌釣輈一聨為¶
<pb:KR3i0046_WYG_000-2b>¶
　　　　杜甫詩今檢卷首郭索傳内信然殊為失於¶
　　　　詳核又本草圖經蟹生伊洛池澤中一語澤¶
　　　　蟹洛蟹條下兩引之亦為複出又白居易詩¶
　　　　亥日饒蝦蟹句為傅肱譜中所原引而此書¶
　　　　蝦蟹條下乃反遺之其於編次亦小有疎漏¶
　　　　特其採摭繁富究為博雅遺篇佚句所載尤¶
　　　　多視傅譜終為勝之云乾隆四十六年恭校¶
　　　　上¶
<pb:KR3i0046_WYG_000-3a>¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
